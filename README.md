Sınavda Uyulması Gereken Kurallar

1.	Sınava gelirken kalem, silgi, hesap makinenizi getiriniz. Sınav anında kalem, silgi ve hesap makinesi alışverişi olmayacaktır. Programlanabilir hesap makineniz var ise sınav salonuna girmeden önce dersle ilgili metin ve programları siliniz, aksi halde kopyaya teşebbüs suçu işlemiş olursunuz.

2.	Cep telefonlarınızı kapatarak açıkça görülebilecek bir şekilde gözetmence belirtilen yere koyunuz. (“Sessiz” ya da “hatsız” konuma getirmeyiniz, kapatınız). Cep telefonlarının hesap makinesi olarak kullanılmasına izin verilmeyecektir.  Sınav sırasında üzerinizde telefon bulunduğunun veya kullandığınızın tespit edilmesi kopyaya teşebbüs sayılacaktır. 

3.	Dönem için geçerli öğrenci kimlik kartınızı masanıza koyunuz ve orada tutunuz.

4.	Sıranın üstünde, altında veya çantanızda hiçbir yazılı veya baskı doküman bulundurmayınız. Bunları en öndeki oturma yerlerine veya duvar kenarlarında yerlere bırakınız.

5.	Sınav salonu için belirtilen oturma düzenine uyunuz. Gerektiğinde yeriniz değiştirilebilir.

6.	Soru-cevap kâğıdınızı alır almaz, tüm sayfalarını, basım ve harmanlama yanlışlıkları bakımından kontrol ediniz. Yoklama kağıdını mutlaka tükenmez kalemle yazıp imzalayınız.

7.	Soru-cevap kâğıdınızın zımba telini kesinlikle açmayınız, aksi takdirde sınavınız sınav yönetmeliğince geçersiz sayılır.

8.	Sınav süresince görevlilerle konuşmayınız. Sadece soru metninin anlaşılmasına yönelik sorularınızı ilgili yetkiliye sessizce sorunuz. Kesinlikle cevaba yönelik soru sormayınız.

9.	Sınav sırasında kopya çeken, çekmeye girişen, kopya veren, kopya yapılmasına yardımcı olanların kimlikleri Salon Sınav Tutanağına yazılır, sınavları geçersiz sayılır ve haklarında disiplin soruşturması açılır. Disiplin yönetmeliğine göre kopya suçlarının cezası en az 6 ay üniversiteden uzaklaştırmadır.

10.	Sınav sırasında dışarı çıkmak kesinlikle yasaktır. Görevlilerin uyarılarına uyunuz, kesinlikle tartışmayınız. 

11.	Sınav başlangıcından itibaren ilk 15 dakikasında öğrencilerin kâğıdını teslim edip sınav salonundan çıkmalarına izin verilmez. Sınava 15 dakikadan fazla geç kalanlar alınmaz, geç kalanlara ek süre verilmez. 

12.	Sınav bitiminde kâğıdınızı verirken, tüm ilgili yerleri doldurduğunuzu son bir kez kontrol ediniz ve imzalayınız.

13.	Sınav yoklama kâğıdını mutlaka imzalayınız. Yoklamayı imzalamanız aynı zamanda bu uyarıları okuduğunuz, bilgilendiğiniz ve kabul ettiğiniz anlamına gelir.

14.	Bu kurallara uymadığınız takdirde disiplin yönetmeliğinin birçok maddesine aykırı davranmış olursunuz.

